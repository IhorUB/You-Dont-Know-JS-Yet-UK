# Серія "Ти поки що не знаєш JS". Книга 1: "Перші кроки". Друге видання
# Передмова

Коли я вперше побачив твіт про збір коштів на перше видання серії книг *Ти не знаєш JS*, я подумав собі, що хто б не був той Кайл Сімпсон, він помиляється. Авжеж, я знаю JavaScript! На той час я вже багато років працював з JavaScript на найвідоміші компанії у світі технологій, тому вважав, що можу подивитися звисока на це сміливе твердження.

Після завершення краудфандингової компанії я помітив, що багато людей були дуже задоволені цією серією і вирішив дати їй шанс. Знаєте, просто щоб показати всім, що звісно *знаю* JavaScript. Поглибившись у текст, я відчув глибоке поєднання пізнання, здивування і навіть певного гніву. Кайл має хист сказати щось, що кидає виклик моєму світогляду, і змусити мене думати про це, аж поки я не зрозумію, що він насправді  мав на увазі. Щоправда, йому я в цьому ніколи не зізнаюся!

Так виявилось, що я не знав JavaScript. Я не знав, чому обирав певні шаблони; не знав, чому JavaScript поводиться саме так, як поводиться, у певних ситуаціях, не знав багато нюансів мов, які гадав, що знаю. Багато було такого, про що я навіть не знав, що я того не знаю, і мені як розробнику було ще гірше.

Саме для цього чудово підходить ця серія книг. Вона не лише для тих, хто вперше береться за мову (хоча і для них теж); вона для всіх майстрів побудови програмного забезпечення, які хочуть краще опанувати свої інструменти, зрозуміти тонкощі своєї справи та навчитися вибирати належні методи для розв'язання проблем.

Понад усе я ціную у Кайлі та його роботі те, що він дивовижним чином уникає впливу духу часу (Zeitgeist) навколишнього світу програмування. Це не означає, що він не обізнаний про те, що відбувається в спільноті, але це не заважає його пошуку кращих відповідей на вірні запитання. Часто це приводить до розбіжностей між його думкою та "найкращим практикам" на часі, але насправді це саме те, що вам потрібно: перспектива, відсторонена від впливу часу, і просто промовляння до основної істини. Тому ця серія така гарна. Перше видання *Ви не знаєте JS* лишається адекватним, хоча після видання минули роки! Не багато речей витримують таку перевірку часом, враховуючи мінливі піски ландшафту JavaScript.

Давайте трохи поговоримо про першу книгу, *Початок*. У вас може виникнути спокуса пропустити її, оскільки вам здається, що ви вже "розпочали", але її варто прочитати! Ви будете здивовані дізнатися, скільки глибини, тонкощів та дивацтв міститься у фундаменті JavaScript, і дуже важливо опанувати це підґрунтя, перш ніж переходити до конструкцій мови. Це саме ті основи, які вам потрібні, щоб справді знати JavaScript.

Отже, зробіть собі майбутньому ласку і пориньте у цю книгу та розкрийте знання. Ці міцні основи слугуватимуть вам краще, ніж будь-який фреймворк; фреймворки приходять і йдуть, а на JavaScript ми ще писатимемо десятиліттями. Будьте відкритими й киньте виклик своїм заздалегідь прийнятим уявленням.

Тому що, як я сам з'ясував, мабуть, ви ще не знаєте JavaScript.

Брайан Голт<br>
Старший програмний менеджер<br>
Visual Studio Code та Node.js на Azure<br>
Microsoft
